# ТЗ до лабораторної роботи з предмету ПІ

# ТЗ до лабораторної роботи з предмети ПІ

# 1 Вступ

## 1.1 Найменування системи

Найменування системи - “Аеропорт”.

## 1.2 Коротка характеристика області застосування

Система “Аеропорт” призначена для автоматизації роботи відділу продаж квитків на рейси аеропорту. Клієнт повинен мати можливість знайти потрібний йому рейс та забронювати або купити квиток на нього.

# 2 Підстави для розробки

Підставою для розробки є виконання навчального плану з предмету “Програмна інженерія” на 4 курсі спеціальності 121 (ІПЗ) факультету комп’ютерних наук та кібернетики Київського Національного Університета імені Тараса Шевченка.

# 3 Призначення розробки

## 3.1 Функціональне призначення

Підтримка діяльності аеропорту, розповсюдження квитків на авіарейси через Інтернет.

## 3.2 Експлуатаційне призначення

Система буде експлуатуватися у вільному доступі користувачами через браузер з власних пристроїв з доступом в Інтернет. Заповненням даними про авіарейси будуть займатися адміністратори системи, шо матимуть спеціальний доступ до системи з розширеними правами.

# 4 Цілі створення

Спрощення та автоматизація роботи відділу продажів квитків на авіарейси, збільшення обсягу продажів квитків в аеропорті шляхом полегшення процедури придбання квитків для користувача.

# 5 Вимоги

## 5.1 Вимоги до функціоналу

Система має надавати користувачу такі можливості:

- Підбір квитків на рейси за певними параметрами (дати, пункти призначення, авіакомпанії, клас місця тощо).
- Користувач матиме можливість знайти рейс за його номером.
- По кожному рейсу користувач зможе переглянути дату та час вильоту, пункт та час прибуття, доступні класи, а також кількість вільних місць в кожному класі.
- Користувач має отримати можливість зареєструвати власний кабінет, редагувати в ньому інформацію про себе, видалити свій кабінет. При реєстрації користувач має вказати електронну пошту, номер телефону, адресу та ПІБ.
- Користувач матиме можливість забронювати або придбати онлайн квиток на рейс як оплатою з картки, так і з використанням накопичених бонусів.
- Користувач має отримати можливість зайти у власний кабінет, де матиме можливість переглянути придбані або заброньовані квитки, також переглянути накопичені бонуси та історію перельотів.

Адміністратор системи має отримати розширені можливості взаємодії з системою:

- Отримання списку клієнтів за певними параметрами (номер рейсу, авіакомпанія, напрямки польотів, дати польотів тощо).
- Отримання історії польотів певного клієнта, інформації про його бонуси та їх використання.
- Додавання, редагування та видалення інформації про рейси.
- Додавання, редагування та видалення інформації про клієнта.

## 5.2 Вимоги до організації вхідних та вихідних даних

Дані про авіакомпанії, рейси, продані та заброньовані квитки, клієнтів та їхню історію перельотів зберігатимуться в базі даних.

В якості СУБД допускається використання MySQL та PostgresSQL.

Користувачі та адміністратори зможуть опосередковано переглядати вміст бази даних за допомогою веб-сайту, а також опосередковано редагувати дані (для користувачів: редагувати дані свого кабінету, купувати або бронювати новий квиток. Для адміністраторів: додавання, редагування та видалення інформації про рейси, клієнтів).

Валідація введених даних проводитиметься на стороні сервера.

## 5.3 Вимоги до надійності

Час відновлення після відмови, спричиненої зовнішніми факторами (збій електропостачання, відсутність Інтернету) не має перевищувати час, необхідний для усунення фатального впливу цих факторів.

Час відновлення після відмови, спричиненої фатальним збоєм операційної системи, не має перевищувати час, необхідний для перезапуску/перевстановлення її та інших необхідних програмних засобів.

Час відновлення після відмови, спричиненої некоректними діями користувача чи адміністратора, не має перевищувати 15 хвилин. Для запобігання виникнення таких ситуацій має здійснюватися аутентифікація користувачів/адміністраторів, валідація введених даних на різних етапах обробки, а також має бути проведене тестування системи для виявлення та усунення багів, що призводять до помилок.

Час безвідмовної роботи системи має складати 99.99% на рік при умові безвідмовної роботи мережі.

## 5.4 Вимоги до експлуатації

Кліматичних умов до експлуатації немає. Адміністрування веб-застосунку має виконувати працівник IT-відділу аеропорту. Експлуатація у якості клієнта може здійснюватися будь-ким.

## 5.5 Вимоги до складу та параметрів технічних засобів

Необхідні технічні засоби:

- пристрій користувача або адміністратора, що має:
    - Доступ до інтернету
    - ю
    - оперативну пам’ять обсягом не менше 1 Гб
    - відеокарту, монітор, засоби вводу (миша, клавіатура, тач-скрін тощо)

## 5.7 Вимоги до інформаційної та програмної сумісності

Веб-застосунок має коректно відображатися та працювати у найпопулярніших веб-браузерах (Chrome, Firefox, Opera, Safari) на платформах MS Windows, Linux, Apple MacOS.

Обмін даними з сервером відбуватиметься за HTTP-протоколом.

## 5.8 Вимоги до маркування і упаковки

Вимог немає.

## 5.9 Вимоги до транспортування та зберігання

Вимог немає.

## 5.10 Вимоги до документації

Попередній склад програмної документації:

- технічне завдання,
- документ специфікації вимог,
- документація для користувача,
- документація для адміністратора,
- документація для розробника.

# 6. Техніко-економічні показники

Система придатна для використання як міжнародними аеропортами, так і аеропортами, що обслуговують лише внутрішні рейси.

Кожного року мільйони людей (коли немає пандемії і кордони відкриті) подорожують літаками у різні куточки світу. У зв’язку з цим попит на придбання авіаквитків постійний та зростає, що зумовлює економічну вигідність створення системи для зручної покупки квитків на авіарейси.

На відміну від вітчизняних аналогів ([аеропорт Бориспіль](https://kbp.aero/)), ця система націлена на централізований продаж квитків різних авіакомпаній, що значно спрощує процедуру вибору рейсу та придбання квитка.

# 7. Стадії та етапи розробки

Згідно з запронованими термінами у навчальному плані.

# 8. Порядок контролю та прийомки

Перед здачею проєкту має бути здійснене тестування розробленої системи (юніт-тестування, інтеграційне тестування та системного тестування). Контроль здійснюватиметься викладачем. Якщо на думку викладача розроблена система відповідатиме вимогам навчального плану, відбудеться акт прийому-здачі - виставлення позитивної оцінки за курс “Програмна інженерія”.